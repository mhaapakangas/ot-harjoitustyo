# Vaatimusmäärittely
## Sovelluksen tarkoitus
Sovellus on Tetris-peli, jossa pelaaja asettelee erimuotoisia, putoavia palikoita ruudukossa ja pyrkii kokoamaan niistä vaakasuoria rivejä.
Pelin tavoite on kerätä pisteitä täyttämällä rivejä. Täytetyt rivit poistetaan ja peli päättyy, kun ruudukkoon ei enää
mahdu uusia palikoita.
  
## Perusversion toiminnallisuus

- käyttäjä näkee päävalikon, josta voi valita:
    -  uuden pelin
    -  parhaiden pisteiden listan
- pelissä voi liikutella putoavaa palikkaa vasemmalle ja oikealle nuolinäppäimillä
- pelissä voi kääntää putoavaa palikkaa ylänuolinäppäimellä
- muodostaessaan täyden rivin pelaaja saa pisteitä, ja rivi tyhjentyy
- jos peliruudukkoon ei mahdu uusia palikoita, peli päättyy
- pelin jälkeen käyttäjä voi tallentaa nimensä, jos tulos yltää parhaiden pisteiden listalle
- parhaiden pisteiden listalta näkee parhaat tulokset ja niiden tekijät

## Jatkokehitysideoita

- pelissä voi pudottaa palikan alas
- usean täyden rivin muodostaminen kerralla tuo bonuspisteitä
- palikat putoavat sitä nopeammin, mitä enemmän pisteitä käyttäjä on kerännyt
- mahdollisuus valita pelin vaikeusaste, joka määrittää palikoiden putoamisnopeuden
- mahdollisuus valita mukaan otettavat palikat